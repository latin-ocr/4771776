7

Quoniam de Graccho agimus, hoc loco pauca dicere velim
de alio eiusdem hominis scelere, quamquain ad lasciviam et libi-
dinem non pessinet.

sat. vm. 203. sq.

‘Nec galea faciem abscondit: movet ecce tridentum,
Postquam vibrata pendentia retia dextra
Nequiquam effudit, nudum ad spectacula vultum
Erigit et tota fugit agnoscendus arena.

Credamus, tunicae de faucibus aurea cum sc
Porrigat et longo iactetur spira galero.>

De hoc Gracchi facinore supra iam dixi, cum poeta duobus
locis admodum disiunctis de eodem illius hominis scelere agat,
quin de certo aliquo facto sermo sit, dubitandum non esse. Atque
quod Gracchus, vir summo loco natus, in arenam prodiit gladiator,
mirandum non est. Etenim iam sub Iulio Caesare nobiles in
munere pugnare inauditum non erat.1 Anno post Chr. n. 11.
equitibus Romanis gladiatura ex professo concessa est.² Quae
petulantia a Tiberio aliquamdiu repressa Nerone imperante mirum
quantum gliscebat.3 Neque coacti solum et invitati ab imperatore
ad serrum transierunt, sed ultro quoque. Nam saltante ipso prin-
cipe nobilissimus quisque nulla alia re nisi animi levitate et in-
temperantia in arenam pellebatur. Quare, quoniam de Neronis
tempore hoc loco poeta agit‚4 Gracchus gladiator nihil habet
offensionis. Sed peculiaris quaedam atque incredibilis prorsus
impudentia ex editorum quidem sententia notatur. Nam excepto
uno Mayore omnes⁵ in eo consentiunt, quod Grachum habitu Sa-
liari vestitum pugnavisse dicunt. Hoc et prorsus incredibile est
et errant in interpretandis vocibus ‘galeri’ et cspirae'.6

¹ Cfr. Suet. vit. Div. Iul. 39. ‘Murere in foro depugnavit Furius Lep-
tinus stirpe praetoria et Qu. Calpenus, senator quondam actorque causarun1.'

‘² Cfr. D. CaSS. 56. 25. (Kal τοῖς ἱππεῦσιν, 3 καὶ θατμιὶσειεν (ἵν τις,
μονομαχεῖν ἐπετράπη.)

³ Cfr. Suet. vit.. Ner. 12„ Tac. ann. XIV. 14, XV. 32, D. Cass 61. 17.

⁴ Cfr. ν. 198.

⁵ Weidner in altera editione, quae nuperrime in lucem edita, postquam
hanc commentationem iam conscripsi, in manus meas venit, errorem correxit.

⁶ Cfr. quae leguntur in Friedlaenderi Darstell. Tem. 11. sub titulo:
Kostiim und Bewaffnung der Gladiatoren?

