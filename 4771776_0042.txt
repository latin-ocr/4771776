30

 

nefanda venere legemque Voconiam‚¹ qua feminae hereditates
accipere vetabantur, in usum revocavit3 legem Iuliam vero de
adulteriis² edicto restituit. Utrum aliae quoque leges revera re-
stitutae sint necne, non constat. Ex plurali illo ‘leges revocabat'
hoc, ut nonnullis editoribus visum est, concludere non licet, cum
voce ‘revocandi’ hoc loco significetur non solum legis Iuliae, sed
etiam Scantiniae et Voconiae renovatio. In virgines Vestales in-
usitata severitate⁸ animadvertit. Itaque Domitianus leges amaras
revocavisse dici potest. Quodsi (ipsis Veneri Martique timendas'
fuisse has leges dicit Iuvenalis, hac re imperatoris in illis scele-
ribus detegendis diligentia saevitiaque in puniendis iocosa et festiva
exaggeratione narratiuncula ex Hom. Od. VIII. 266. sq. deprompta
notantur. Domitianum revera severissime egisse exemplis allatis
confirmatum causam quidem de incesto virginum Vestalium tanta
cum saevitia tractavit, ut Helvius Agrippa pontifex in medio senatu,
ubi causa agebatur, terrore percussus subito obiret!

Deinde de Domitiani et Iuliae amoribus, quo clarior res
fiat, altius repetam. Iulia erat filia Titi, fratris Domitiani. Quam
ille etiamtum virginem amavit, sed oblatam in matrimonium recu-
savit. Non multo post Flavio Sabino collocatam corrupit ultro
et quidem vivo Tito-‘¹ Domitiae uxori, quam Paridis histrionis
deperditam amore repudiaverat, reconciliatus nihilominus Iulia

 

 

¹ Cfr. Suet. vit. Dom. 8. ‘Quosdam ex utroque ordine lege Scantinia
condemnavit? lb. ‹Probrosis feminis lecticae usum ademit iusque capiendi legata
hereditatesque.'

² cfr. Mart. epigr. VI. 7.
‘Iulia lex populis ex quo, Faustine, renata est . . .'
Cfr. etiam A. Imhoffi ίΤ. Flavius Domitianus, ein Beitrag zur Gesch.
der rom. Kaiserzeit nach den Quellen dargestellt' pag. 95.

³ Cfr. Suet. vit. Dom. 8. ίΙηοθιςῐει Vestalium virginum, a patro quoque
suo et fratre neglecta, varie et severe coercuit, priora capitali supplicio, poste-
riora more veteri. Nam cum Oculatis sororibus item Varonillae liberum mortis
permisisset arbitrium corruptoresque earum relegasset, mox Corneliam, maximam
virginem⁷ absolutam olim, dein longo intervallo repetitam atque convictam defodi
imperavit stupratoresque virgis in comitio ad necem caedi, excepto praetorio
viro . . ‚³ cfr. etiam Plin. epist. IV. 11. 6. et D. Cass, 67. 3.

⁴ Cfr. D. Cass. 67. 3.
⁵ Cfr. Suet. vit. Dom. 22.

