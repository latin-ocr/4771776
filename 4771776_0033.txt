21

 

tantummodo Plauti novimus; Heinrichius hunc Plautum significari
dicit, in codicibus erratum esse affirmans; Sieboldus denique ipsum
Iuvenalem erravisse arbitratur, patris nomen cum tribueret per-
peram fili01. De Weidneri sententia post videbimus. Plerique
igitur credunt hoc loco vituperari Rubellium Plautum, Blandi
Iuliaeque filium. Sed tum statuendum est Iuvenalem valde dis-
cedere a vero. Nam apud Tacitum prorsus contraria de eo di-
cuntur. Wolfgrammius ², quin de Plauto sermo sit, nihil dubitans
Taciti et Iuvenalis iudicia aversa componere conatur. Qua in re
cum non iustis causis, sed opinionibus vagis utatur, refutari neque
potest neque debet.

Facile mea quidem sententia est ad intellegendum a Iuve-
nale omnino non signari Plautum. Atque ne dicas fieri potuisse,
ut Iuvenalis aliter, aliter Tacitus de homine iudicarent, rem paulo
accuratius explanabo.

Plautus primum in exilium missus 3, tum stimulante Tigellino
interfectus est4 a Nerone. Quae una res Iuvenalem, quippe qui
Neronem summo odio oderit, prohibuisset Neronis, ut ita dicam,
victimam opprobriis persequi.

Ea ipsa quoque de causa, quod Plautus semper et ubique
Neronem timuit atque fugit5, vana essent illa verba (plenus et
inflatus Nerone propinquo' (v. 72 ). Nam haec ipsa affinitas
Plauto vitam reddidit inquietam et molestam, mortem· subitam et
crudelem. ’

Plauti apud Tacitum⁰ laudantur morum integritas, pristinus
victus domique simplicitas, quas res Iuvenalis alibi identidem
summis laudibus effert.

¹ Editionis pag. 163. ‘Der Sohn hiess eigentlicli Rubellius Plautus7 Tac.
ann. XlIl. 19. mit Amnerknng von Lipsius. Man muss hier'nicht so streng
sein, Iuveual hat den Vater mit dem Sohn verwechselt.’

ἦ Fritz Woffgramm, Rubellius Plautus und scine Beurtheilung bei Tacitus
und Iuvenal. Ein Beitrag zur Geschichte des Claudisch-Julischen Geschlechts.
Diss. Rostd. Prenzlau 1871.

³ cfr. Tac. ann. XIV. 22.

⁴ crr. ib. 59.

⁵ Cfr. ib. 22. ι. . . quantoque metu occultior . . .'

⁶ Cfr. ib. ‘Ipse placita maiorum colebat, habitu severo, casta et secreta
domo . . .‘

