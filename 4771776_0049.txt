37

 

bus tradita sit, dubitari non licet, tamen, quatenus Iuvenalis ve-
ritatem sequatur, explanare operae pretium videtur esse.

Atque Tacitum si sequimur, res ita se habet. Anno 47.
Messalina exarsit in C. Silium, quem cum Iulia Silana uxore di-
vortium facere iussit.¹ Quo facto postquam Silius, ne vitam
amitteret —— haud pauci enim amorem renuentes interfecti erant
— adulterium in se admisit‚² nullo obstante pudore Messalina
rem quam maxime palam frequentabat⁸. Tamen Claudius prin-
ceps, ut erat animo hebeti, nihil horum sensit. Silius autem
veritus videlicet, ne patefacta re opprimeretur a Claudio, iam de
Claudio opprimendo cogitabat. ltaque nuptias palam celebrare
et imperatorem praevenire Messalinae proposuit& Quae paulisper
cunctata assensa est. Principe igitur Ostiae absente nuptiae cele-
brabantur. Quod enim scholiasta temere ex Suetonio exscripsit,
qui ne ipse quidem credit‚⁵ Claudium ipsum interfuisse testem,
aperte falsum est. Nam tum non ultimus omnium Claudius rem
audivisset.6 Qui tandem certior factus Narcisso auctore Silium et
Messalinam supplicio affecit.

Videamus nunc, usque quo narratio Iuvenalis congruat cum
veritate. Atque primum rem ita narrat, quasi statim a primo
amoris erga Silium sensu Messalina ei nubere constituisset, non
tum demum, postquam per aliquod tempus adulterium commisisset3
tum Messalinam nuptias flagitasse dicit, quamquam, ut vidimus,

¹ Cfr. Tac. ann. XI. 12. ‘Nam in caium Silium, iuventutis Romanae
pulcherrimum, ita exarserat, ut Iuniam Silanam, nobilem seminam, matrimonio
eius exturbaret vacuoque adultero poteretur.'

² Cfr. ib. ‘Neque Silius flagitii aut periculi nescius erat ; sed certo, si
abnueret, exitio et nonnulla fallendi spe, simul magnis praemiis, operire futura
et praesentibus frui pro solacio habebat?

⁸ Csr. ib. ‘Illa non furtim, sed multo comitatu ventitare domum, egres-
sibus adhaerescere, largiri opes honores. Postremo, velut translata iam for-
tuna, servi liberti paratus principis apud adulterum visebantur.'

⁴ Cfr. Tac. ann. XI. 26.

⁵ Csr. Suet. vit. Claud. 29. ⁴Nam illud omnem fidem excesserit, quod
nuptiis, quas Messalina cum adultero Silio fecerat, tabellas dotis et ipse con-
signaverit, inductus, quasi de industria simularentur ad avertendum trans-
ferendumque periculum, quod imminere sibi per quaedam ostenta portenderetur?

⁶ Cfr. Tac. ann. XI. 30, D. Cass. 60. 31.

