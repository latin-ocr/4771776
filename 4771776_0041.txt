-—29—
potuit. Afris sine dubio non omnia restituta sunt. Sed hoc con-
cedendum est, singula verba gravia et nimis exaggerata esse.

Sat.. II. 29. sq.

‘Qualis erat nuper tragico pollutus adulter
Concubitu, qm· tunc leges revocabat amaras
Omnibus atque ipsis Veneri Martique timendas,
Cum tot abortivis fecundam Iulia vulvam
Solveret et patruo similes effunderet offas.7

De hocloco, cum et res gravissima sit et exemplum ad
illustrandam Iuvenalis rationem narrandi valde idoneum, fusius
agere mihi liceat. Atque his versibus notari Domitianum constat.
Nam etsi scholiastae verbis admodum confusis, et quae corruptione
non vacare videantur, Claudius nominatur,¹ tamen ‘Iuliae' et legum
tVeneri Martique timendarum' commemoratione, quin ad Domiti-
anum spectent Iuvenalis opprobria, dubitare vetamur. Et acerbi-
tate vere Iuvenaliana imperatori scelus imputatur, quo non deorum
solum et naturae, sed suas ipsius leges foedissime perruperit. Sed
omniaue‘recte se habeant et prorsus accurate relata sint, haud
aliena videtur esse quaestio. Nec vero satis erit demonstravisse
eundem Domitianum et revocatas contra libidines leges summa
cum severitate exercuisse et turpi concubitu pollutum esse, sed
caput totius loci est hoc utrumque factum esse uno eodemque
tempore, id quod poetae verbis ‘tunc —- cum’ aperte indicatur.
Itaque primum de legibus a Domitiano revocatis, tum de eius cum
Iulia consuetudine sermo erit, postremo autem explanabitur, quo
iure verbis ttunc — cum' Iuvenalis utatur.

Domitianus leges olim contra libidines et lasciviam latas,
sed paulatim oblivione obrutas, denuo in lucem retraxit, eisque
nisus eum viros tum feminas punivit. Legem Scantiniam de

¹ Ad VI. 116. claris verbis dicit: ‘Haec (sc. Messalina) est, de qua dicit
Ket patruo similes effunderet offas'.' Scholiastae error 00 ortus videtur esse⁷ quod
claudius Agrippinam, fratris filiam, in matrimonium duxit; fortasse etiam signi-
ficari scholiasta putabat illo <similes patruo offas' Claudii figuram pravam
cfr. Suet vit. Claud. 30.

