42

cissimos magni momenti erat, antea servos vel publice vel dc suo
emit, ut revera non de reorum servis quaestio fieret. Tiberius hano
rationem neglegens servos actori publico tradidit et id, quod huc usque
per exceptionem factum erat, legitime fieri iussit.¹ Quae res, prae-
sertim cum iam Augusti ratio haud omnibus placuisset‚2 odium movit.³

Iuvenalis igitur de Tiberio idem, quod omnes aequales, iudicium
facit nec de suo imperatori illi imputat vitia. Civium vero sollicitu-
dines, quamvis ex ingenio depictae, minime alienae sunt ab illis, de
quibus agitur, temporibus, ita ut descriptione imago iusta oriatur.

Quamquam ad cognoscendam Iuvenalis auctoritatem haud
ita multa exempla examinavi, si quidem, quot et quam varias res
poeta tractet, consideramus, tamen paucitatem aliquomodo coin·-
pensari confido ea re, quod quantum potui locos elegi maxime
idoneos et quod multis aliis locis fidei ambiguis simile iudicium
adhibendum videtur esse atque eis, quos ad certum finem per-
duximus. Atque hos fere fructus percepimus.

Res, quas semel et a certis hominibus commissas esse narrat
Iuvenalis, utique credendae sunt. Neque enim, ut vidimus, aut lasci-
viae aut ioci aut ponderis causa. scelera fingit3 gravissimaque faci-
norum exempla certis argumentis vera esse comprobari possunt.
‘tumores tradit rarissime.

Temporum, quae describuntur, effigiem omnibus partibus
iustam et veram, cum et pessima semper ducatur opinione et
verborum orationisque pompam artibus rhetoricis sectetur, non
adumbrat. Nec vero ita his vitiis laborat, ut res ipsas detorqueat,
id quod multis locis viri docti sine iustis causis iniuria statuerunt;
sed verborum, quibus utitur gravissimis, si adimis gravitatem co-
lorumque, quos amat pinguissimos, vim, res ipsas habes veras.
Denique ubi veterum rerum memoriam ex ingenio suo depingit,
ultra veritatis speciem non progreditur.

Harum rerum si in interpretando Iuvenale memores sumus,
ex decem praecipue prioribus saturis ad investigandos illius temporis
mores multum veri tamquam ex fonte iugis aquae haurire possumus.

¹ Cfr. Tac. ann, Π. 30., HI. 67.
‘2 Cfr. D. Cass, 55. 5.
³ Cfr. Tac. ann. ΙΙ, 30. ⁴callidus et novi iuris repertor.

