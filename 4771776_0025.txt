13

 

damnati erant certe Marius Priscus I. 49.‚ VIII. 120„ Capito,
Numitor VIII. 93„ sine dubio feminae ΙΙ. 67.—70. nominatae.
Obscuros vero quominus iustis nominibus appellaret, nulla re pro-
hibebatur poeta. Accedit, quod verborum contextu luce clarius
saepe demonstratur esse sermonem de hominibus, quos tum unus-
quisque satis noverat: Lyde ΙΙ. 141., Procula 111. 203„ Corbulo
111. 251„ Heliodorus VI. 373„ Themiso X. 221„ Hamillus X. 224„
Rutila X. 294„ uxor Fusci XII. 45. etc. Itaque qui Iuvenalis
saturas fuisse arbitrantur vanas declamationes, errant.

Et stultissimus fuisset, si ad ostentandam artis rhetoricae
facultatem hanc sibi sumpsisset materiam. Nam quantas sibi feeit
simultates, quanta pericula? Quid, quod revera in exilium missus
est propter saturas. Quare non solum elegantiae laudem affectavit
Iuvenalis, sed ‘derexit bracchia contra torrentem et vitam impendit
vero.’ Nonne fabulas illas veterum, quas identidem deridet, vel
quamlibet aliam rem comptis et rhetorice ornatis verbis narrare
potuit sine metu periculi? Certe potuit, sed quamquam elegantiae
minime contemptor, immo sublimis dictionis sectator, tamen in-
dignatione scelerum ad saturam deferebatur.

Mitto ipsius poetae verba, quoniam eum proferre testem, de
cuius fide disceptatur, non licet:

(Fingimus haec altum satura sumente cothurnum
Scilicet et finem egressi legemque priorum

Grande Sophocleo carmen bacchamur hiatu,

Montibus ignotum Rutilis caeloque Latino?

Nos utinam vani! sed clamat Pontia: Feci,

Confiteor, puerisque meis aconita paravi,

Quae deprensa patent, facinus tamen ipsa peregi.' —1

Attamen talia verba dicere eum, quem aequales mentiri convincere
possent, absurdum suit.

 

¹ cfr. VI. 634. sq. De Pontiae facinore dubitari nequit. Scholiasta enim
rem novit, neque, ut saepe fit, ex poetae verbis sibi adnotationem suam finxit:
(Pontia. Publii Petronii filia, quem Nero convictum in crimine coniurationis
damnavit, defuncto marito filios suos veneno necasse convicta, cum largis se
epulis onerasset et vino, venis incisis saltans, quo maxime studio oblectabatur,
extincta ests Accedit, quod Martialis (ΙΙ. 34. 6. et VI. 75.) Pontiam appellat
veneficam.

