24

 

eo, in quem poeta insectatur, memoriae nihil ‘traditum est, nnn
mirum, cum ipse Iuvenalis (v, 41,) haud obscure significet eum
nihil memoria dignum fecisse.

Iuvenalis igitur erroris aut mali de homine probo iudicii
arguendus non est.

His exemplis comprobare volui non aequum esse Iuvenali
fidem abrogari, ubi neque ipsa re neque aliorum rerum scripto-
rum testimoniis dubitatio certissima moveatur. Mendacii scilicet
immerito suspecto, ut fere fit, nihil creditur3 quod supra vidimus,
de Statii re familiari cum ageremus. Iam vero ‘multo magis
vituperanda est consuetudo eorum, qui, quoniam, ut credant,
· difficile adducuntur, correctoris et emendatoris partes sibi sumunt.
Lipsius quidem plurimorum cum assensione (Rubellius Blandus'
mutavit in (Rubellius Plautus'. Coniectura igitur utique poetae
verbis credibilior videtur esse.

Haec satis ad eos, qui nimia dubitandi obstinatione tenen-
tur; iam, ut erat propositum, aggrediamur ad quaestionem, num
omnibus partibus iuste et sincere Iuvenalis narret. Quod quo-
minus in descriptionibus generalibus faceret, duabus
potissimum causis prohibitus est: quod nihil nisi mala respicit
poeta bonaque omnino esse fere negare videtur et quod genere
dicendi utitur artibus rhetoricis plane infecto.

Opinione in rebus diiudicandis ducitur quam pessima. Ho-
mines ad unum paene omnes esse malos dicitl, probitatem suis
honoribus carere2, posteritatem flagitiis nil addere posse3. Neque
stultitias deridet, sed scelera insectatum qua in re non scutica,
semper flagello utitur. Luculentissimum huius rei exemplum habes
saturam VI„ qua uno quasi tenore et nova flagitia et tritae
fatuitates feminarum verbis aeque gravibus tractantur. Iuvenalis
igitur ct inaudita parte altera et severissime ius dicit. Nec vero,
id quod non praetermittere velim, innata quadam indole omnia

 

 

¹ XIII. 26. sq. (Rari quippe boni, numero vix suut totidem quot
Thebarum portae vcl divitis ostia Nili?
2 Ι. 74. (Probitas laudatur et alget.'
³ 1. 147. sq. ‘Nil erit ulterius, quod nostris moribus addat
Posterstas, eadem facient cupientque minores,
Omne in praecipiti vitium stetit.‘

 

