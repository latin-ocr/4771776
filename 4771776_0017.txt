5

 

quod veteres minus erubescebant dictis obscoenis. Quodsi Catullo,
Ovidio, Martiali reliquisque poetis ea venia datur, ut lascive inter-
dum ludant et parum pudice loquantur, quanto magis ignoscendum
est saturarum scriptoribus, si quando turpes res turpibus tractant
verbis. Ne Horatius quidem, cuius probitas, modo ne christiana
lege iudicium faciamus, extra omnem dubitationem posita est,
abstinet verbis, quae a Iuvenalis dictione haud valde abhorrent.¹
Ceterum Iuvenalis ex industria taeterrima illa libidinum genera
verbis persequitur obscoenis, quo efficacius homines sceleratos notet,
legentes a scelere absterreat. Unde fit, ut dicta eius minime libi-
dinem excitent, immo nauseam moveant. Quare Iuvenalis ratio,
qui scelera, ut sunt, detegit, non tam pestifera est, quam quorun-
dam poet-arum deliciae et elegantiae, quibus res turpes liberali et
ingenua facie induant. Eos autem locos si respicis, ubi iocosis
verbis quasi ludens tangit res maxime nefa11das‚² cave ex his con-
icias eum fuisse levem moribus, immo in mentem revoces quod
dicit Horatius, saturae praeceptor aeque bonus ac scriptor3:

(Et sermone opus cst modo tristi, saepe iocoso,

Defendente vicem modo rhetoris atque poetae,

Interdum urbani, parcentis viribus atque

Extenuantis cas consulto. Ridiculum acri

Fortius et melius magnas plerumque secat res.'

Nec vero statuendum est eum sceleribus aliorum quasi gaudentem
ideo finxisse res, quo peiores depingat homines.4 Nam etiamsi
concedo nihil, ne exiguas quidem fatuitates, ab eo praetermitti,
tamen, si admirationem eius spectamus pristinae simplicitatis‚⁵

 

 

¹ Cfr. Hor. sat. II. 7. 49. - 1uv. VI. 126.

2 cn. J. 55.—57., 11. 11.—13., 60., 111. 112Ἰ 1ν.’34.-37., 192.-199.‚
312—313, 377.-378.‚ tota sat. 1x.

³ Cfr. Hor. sat. I. 10. 11. sq.

⁴ Cfr. Teuffelius, 1. c. pag. 417.: (Die dunkclsten Partiecn sucht er sich
mit Vorliebo auf und fiihrt sie bis ins Einzelste hinein mit solcher Griindlich-
keit aus, dass es ist, als freute er sich dariiber, weil dic Menschen recht schlecht
sind . . . .‘

⁵ Cfr. Ι. 94, 95., 11. 72. sq., 111. 168. sq., 312—314, VI. 1. sq, 265,
266, 287. sq„ 335, 336, V11. 207„ VIII. 98. sq, X. 298, XI. 77. sq, 117. sq,
XIV. 160. sq.

