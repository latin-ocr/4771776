3

 

Brutus 43„ Cato ib.‚ Moses 102„ Titus Tatius 16Ο., bella Punica
161., Pyrrhus 162, Decii 239„ Mithridates 252„ Alexander 311.;
ex satura XV.: Ulixes 14., Alcinous 15„ Laestrygones 18„ Circe
20„ Elpenor ib.‚ Telamon 65„ Aiax ib.‚ Diomedes 66., Aeneas ib.‚
Prometheus 185„ Iphigenia 116. Accedunt permulta philosophi
potius quam saturarum scriptoris more relata. Sed non solum
propter rerum personarumque memorabilium inopiam parvi mo-
menti de extremis saturis quaestio est, verum etiam, ut iam dixi,
impedimento. Nam poetam nimis exaggerare nescio an his saturis
commoti plerique contenderint. Immodice dicta sunt, ut pauca
afferam, XIII. 84. sq„ XV. 12. sq„ verbosae veritatis superlationes
et traiectiones inveniuntur XII. 48. sq.‚ 95. sq.‚ XIII. 60. sq„
130, sq„ XIV. 18. sq. etc. In priore quoque saturarum parte
modum saepius excedi non nego, sed interest inter gravia verba,
quae fulguribus haud dissimilia per iracundiam erumpunt, et inter
exaggerationes cum otio et quasi labore copiose deductas. Itaque,
quae de Iuvenalis ingenio dicturus sum, praecipue ad priores
circiter decem — certum constituere terminum non licet — sa-
turas pertinent. In his igitur quae sit poetae fides et auctoritas,
investigare mihi proposui. Certe non sum is„ qui contra vulgatum
iudicium commendare studeam sententiam novitate magis quam
veritate arridentem; attamen cum diligentius in saturis Iuvenalis
versarer, magis magisque mihi persuasi eum paulo verius et accu-
ratius res narrare, quam vulgo creditur.

Quaeritur ante omnia, utrum facinora omnino nun—
quam commissa referat Iuvenalis necne. Quae ut fin-
geret poeta, fieri potuisse nobis statuendum est aut quod voluptate
quadam versaretur in flagitiis describendis aut quod risus movere
vellet aut quod gravi, qua gaudet, dictioni quaereret pondera.

Primum igitur, quo iure Iuvenalem delectari narrandis rebus
inhonestis nonnulli dicant‚¹ diiudicemus. Ipsum fuisse moribus

 

 

¹ cfr. W. Teuffelii libri, qui inscribitur LStudien und Clnarakteristiken‘
pag. 423: ‘Er macht (sc. im Gegensatze zu Tacitus) den Eindruck, als ob es
ihm ganz behaglich ware in dieser Atmosphiire? Similiter G. Bernhardius iu-
dicat (Grundriss der rom. Lit.-Gesch. 4. Aust, pag, 609.): (Das wi'iste Treiben

1*

