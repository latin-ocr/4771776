27

 

fustibus caedi, in metallum mitti, denique strangulari iusserat.
De his igitur sceleribus Plinius et Tacitus senatum certiorem fe-
cerunt. Nonnullis frustra renuentibus causa per tridui spatium
praesidente Traiano principe in senatu acta est. Et Honorati, qui
mortuus erat, res omittebatur, de eo tantum agebatur, quod Mar-
cianus a Mario equitis Romani necem septingentis millibus emerat.
Tandem permultis verbis utrimque factis senatus censuit septin—
genta millia, quae acceperat Marius, aerario inferenda, Mario urbe
Italiaque interdicendum, Marciano hoc amplius Africa. Mitior
sententia Pompei Collegae, septingenta millia aerario inferenda et
Marcianum in quinquennium relegandum, Marium repetundarum
poenae, quam iam passus esset, relinquendum esse, non praevaluit.
Ceterum relegatione, non exilio multatus est Marius.¹ Itaque duae
diversae causae erant: et repetundarum et corruptionis vel potius
necis. Hoc autem pro certo statuendum est, Marium quadruplum
eorum, quae aestimata sunt, Afris restituisse, praeterea septingenta
millia in aerarium illata, ipsum relegatum esse neque rem fami-
liarem amisisse.²

Iam videbis, quantis erroribus editores laborent. Nam de
pecunia repetita in aerarium delata3 Plinius omnino nihil dicit.
Septingenta autem illa millia, quae Marius acceperat a Marciano
dono data, ad Africanos aut ad repetundarum causam nihil per-
tinent. Una cum adnotatione Rupertiana Heinrichius⁴ exscripsit
errorem Rupertianum. Neque septingenta millia sunt poena re-
petundarum-‘⁹ Qua ratione Weidner hoc credere potuerit, nescio.

¹ Plin. ep. VI. 29. 9. (Accusavi Marium Priscum, qui lege repetundarum
damnatus utebatur clementia legis, cuius severitatem immanitate criminum ex-
cesserat: relegatus est.7

² Hoc enim interest inter relegationem et exilium.

⁸ Male Rupertius ad h. l. (inane, quod neque provincialibus quidquam
profuit, quoniam pecunia repetita ipsis non reddita, sed in aerarium delata est?

⁴· Verba eius sunt haec: ,Marius Priscus wurde vcrurthesst, die expressten
septingenta millia an das Aerarium zu zahlcn und ltalien zu verlassen?

⁵ Hoc Weidner putat dicens: ‘Marius Priscus hatte die Provinz Afrika,
wie eiust Verres Sicificn, ganzlich ausgcsogcn' Quae verba in editione
altera desunt. Tum pergit: KEr wurde von Plinius de repetundis angeklagt
und zu einer Strafe von 700000 Sest. sammt der Verbannung aus Rom und
ltalien verurtheilt.' .

