9

tradit Dio Cassius¹ haud obscure significans eam ceteroquin quoque
pro meretrice fuisse. Ad hanc rem sine dubio etiam pertinet,
quod scribit Tacitus aun. XI. 26.² Itaque dubium non est, quin
facinus a Iuvenale relatum fictum non sit. Sane singulas res
poeta ex opinione et ingenio describit et expingit. Sed quamquam
hac in re utitur subtilitate foeda, tamen nihil aliud est, quam
quod fere fiebat iu lupanaribus. Versus 126. in pithoeano et
codicum reliquorum parte deest, et qui servaverunt, varie collocant.
Itaque a nonnullis viris doctis damnatus est. Utcunque res se
habet, utrum Iuvenalis versum scripserit necne, nihil refert ad
hanc quaestionem. Nihil enim eo versu legitur, quod non ex
ceteris versibus colligi possit.

Itaque statuendum videtur esse Iuvenalem hoc loeo rem
narrare, cui fides abroganda non sit. Sed ex opinione singulas res
subtilissime et gravissimis verbis coloribusque pinguissimis depingit.

Ad haec si addimus vera esse, quae ΙΙ. 29. sq. de Domitiano,
IV. 9. sq. de Crispino, X. 329. sq. de Messalina afferuntur, in quas
res infra³ ad diiudicandam Iuvenalis rationem narrandi accuratius
inquiremus, non iam licet fidem abrogare eis. quae uxori Len-
tuli VI. 80„ Eppiae VI. 82„ Hamillo X. 224. aliisque alibi a
poeta imputantur.

Itaque Iuvenalis, quoniam et ipse fuit bonis moribus et verba
obscoena honestis edidit de causis gravissimaque libidinum exempla
narravit vera, mea quidem sententia non excogitavit flagitia la-
SJlVJae causa.

Porro Iuvenalem esse captatorem rerum risus moventium,
qua re fieri, ut festivitati et ioco indulgens neglegat veritatem,
non credendum est. Ioci enim plerumque amari sunt et magis
quia saturae natura postulat, quam quod poeta festivo fuerit in-

 

 

¹ Cfr. D. Cats. 60. 18. et 31. ιἡ ,Μεσσαλῖνα δὲ ὥσπερ οὒκ ἐξαρκοῦν οἱ
οτι καὶ ἐμοιχεύετο καὶ ἐπορνεύετο, τά τε γὰρ ἄλλα αἰσχρῶς ἑζτραττε καὶ ἐπ)
οἰκήματος ἔστιν ὅτε ἐν τῷ παλατίῳ αὐτή τε ἐκαθίζετο καὶ τὰς ἄλλας τὰς πρώ-
τας ἐκάθιζε-ια’

2 ‘Iam Messalina facilitate adulteriorum in fastidium versa ad incognitas
libidines profluebat.⁷

³ Cfr. huius commentationis pag. 29. sq.‚ 15. sq„ 36. sq.

