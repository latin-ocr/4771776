Ad investigandos primi post Chr. n. saeculi mores Romanorum
ingentem nobis suppeditat materiam Iuvenalis. Nam nullam fere
rem, sive privatas spectas, sive publicas, non tangit, quamquam
malitiose plerumque et venenatis verbis. Neque strictim adum-
bravisse lineamenta satis habet3 sed, ut est subtilis hominum iudex,
accuratam vitiorum, nequitiarum, scelerum, rarius virtutum ima-
ginem depingit. Per divitum aedes circumducimur legentes et
famelicorum tabernas3 mox in rauco circo versamur, mox in
templis lascivia temeratis3 feminas inter pectinem speculumque
occupatas visitamus et nobiles in deverticulo calido temulentos3
nihil denique, quidquid tum in se admittebat perditissimus quisque,
celamur. Et pinguissimis coloribus uti poetam, quicunque saturas
eius vel cursim perlegerit, facile videbit. Itaque ex omnibus par-
tibus iustam illius temporis effigiem ex Iuvenale exprimere non
possumus; neque mirum, quod temere ei habere fidem viri in
antiquitatibus Romanorum versantes dubitant: neglegi propter
ubertatem materiae nequit, auctor tamen plerisque videtur esse
parum idoneus.¹ De magno igitur flumine sumpturi, ne limo
turbatam hauriamus aquam, metuimus. Quare haud supervacaneum
esse opinor industrie et diligenter instituere de Iuvenalis fide et
auctoritate quaestionem. Quam hoc libello ad certum finem me
perducturum esse non spero — ‘unde ingenium par materiae?' ——-

¹ Buecheler quidem (‘Philologische Kritik‘, Rectoratsredc, Bonn 1878,
pag. 26.) dicit haec: (Iuvenal ist eben fiberall Declamator, der die grcllsten Ziige
aus Spfissen der Epigrammatiker‚ Strafpredigten der Moralisten, aus Buchern
und Schulweisheit walth, nicht sn'sch aus dem Leben grem, dem der Zorn, der
seinen Vere schuf‚ nicht aus dein Hei-zen quillt, sondern im Hirn sich braut,
der mit den Jahren, je mehr er den Vorrath anekdotcnhafter Geschichtchcn und
carikierter Sittenbildcr aufbraucht, seiner rhetorischen Natur in einiger Red-
seligkeit desto freieren Laus least?

1

