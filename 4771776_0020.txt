8

Sat. VI. 115. sq.

‘claudius audi
Quae tulerit. Dormire virum cum senserat uxor,
Sumere nocturnos meretrix Augusta cucullos
Ausa etc.’

Poeta mulierum libidines describens exemplo utitur satis
gravi. Sermo est de Messalina, Claudii Caesaris uxore. Hoc enim
apparet ex v. 115, 116. et v. 124.

‘Ostenditque tuum, gcnerosc Britannice, ventrem.'

Atque Iuvenalis summa cum subtilitate et singularum rerum
descriptione narrat feminam illam nocte in lupanar iisse ibique
pro meretrice fuisse. Sane res indignissima et fide maior. Sed
non est, cur negemus hoc revera factum esse, si quidem, quae ab
aliis rerum scriptoribus tradita sunt, animo recensemus,

Feminas illius temporis plurimas fuisse admodum lascivas
constat. Nec deerant, quae, quamquam summo loco natae, tamen
usque eo impudicitiae progrederentur, ut meretricum ritu palam
se gererent.¹ Atqui Messalina femina post hominum memoriam
libidinosissiina fuit. Adulteria eius nobis tradita enumerare longum
est.2 Sed exstant testimonia ad hanc ipsam rem, quam narrat
Iuvenalis, spectantia. Atque Plinius³ eam certamen libidinis iniisse
cum scorto refert exemplum eam proponens insatietatis. Porro
in ipso palatio instituit lupanar, in quo ipsa prostabat. Quod

¹ Cfr. Tac. ann. ΙΙ. 85. ‘Eodem auno gravibus senatus decretis libido
feminarum coercita, cautumque, ne quaestum corpore faceret, cui aut avus aut
pater aut maritus eques Romanus fuisset. Nam Vistilia, praetoria familia genita,
licentiam stupri apud aediles vulgaverat, more inter veteres recepto, qui satis
poenarum adversus impudicas in ipsa professione flagitii credebant? Non unam
Vistiliam hoc in se admisisse testatur Suetonius3 cfr. vit. Tib. 35. (Feminae
famosae, ut al evitandas legum poenas iure ac dignitate matronali exsolverentur,
lenocinium profiteri coeperant.'

² Cfr. Tac. ann. XI. 12.—37.‚ D. Cass 60. 14. Silanum, matris maritum,
qucm corrumpere frustra conata erat, interfecit3 ib. 18. naamam δὲ ἐν τούτῳ
αὐτή τε ἦσεῖγαιιέ καὶ τὰς ἄλλας γυναῖκας ‹iaculamur-mur ὁμοίως ἠνάγκαζε, καὶ
πολλά,- ys καὶ ἐν tuing] τῷ παλαῐίῳ, τῶν ἀνδρῶν παρόντων, μοιχείιεσθαι ἐποίει.)

Cfr. ib. 22„ 27„ 28, 31. et Plin. nat. hist. 29. 4.
³ Cfr. Plin. nat. hist. 10. 83.

 

