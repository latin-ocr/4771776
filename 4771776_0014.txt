2

 

pro iuvenili tamen parte operam navavisse atque fortasse aliquid
ad accuratiorem poetae cognitionem contulisse iuvabit.

Atque in hac quaestione Iuvenalis opera sic mihi vindico,
ut tradita sunt. Non ita sane, ut emendationes a viris doctis
propositas causisque satis probabilibus firmatas asperner aut versus,
quos spurios esse manifestum est, servem3 sed iu universum a
forma solita non discedam. Interpolationes praecipue sine gra-

vissimis argumentis non statuere in animo est. Nam praeterquam ·

quod haud multum superesset, si omnes locos a singulis in
suspicionem vocatos mitterem,¹ in tali, qualem ego instituo, quae-
stione anceps et lubricum est alia servare, alia pro subditiciis
removere. Facillime enim fit, ut eis, quibus confirmari videtur
opinio praeiudicata, indulgeamus, ea, quae minus quadrant, acri
censura vexemus. Sic iudicium extorquetur potius quam invenitur.

Attamen materiam artioribus terminis circumscriptam velim.
Extremae enim saturae, omnium circiter tertia pars, a ceteris valde
differunt. Quas ideo non esse Iuvenafianas, quoniam provectiore
aetate ingenium poetae quasi quodammodo hebetatum esse cogitari
licet, non contenderim. Alia enim viri fervidi, alia senis garruli
et morosi est natura. Duabus autem de causis extremas illas
saturas praecludo. Primum enim ex eis nihil fere, neque de per-
sonis neque de rebus, docemur3 tum, quae gravior est causa, nisi
eas secernerem, universum de poeta iudicium, quia utraque pars
suam flagitat aestimationem, perturbaretur. Personas habemus in
extrema saturarum parte poetae fere aequales praeter eas, quae
ex prioribus repetuntur, Rutilium Gallicum XIII. 157. et Va-
gellium XIII. 119„ XVI. 23. novas atque, quamquam obiter, notas3
de reliquis nihil memoriae traditum est. Nominantur enim Pho-
lus XII. 45„ Gallitta XII. 99„ Paccius ib„ Novius XII. 111 ‚ Fae-
sidius XIII. 32„ Philippus XIII. 125, Rutilus XIV. 18„ Larga XIV.
25„ Cretonius XIV. 86„ Laelius XIV. 195. Nec vero, qui fuerint,
multum interest. De rebus porro illius temporis et institutis et
moribus paene nihil discimus3 eo uberius res olim gestae et fa-
bulae tractantur. Ex satura XIV. afferantur haec: Catilina 41„

 

 

¹ Unus Ο. Ribbeckius (Der colito und der unochtc Iuvenal) saturas X.
XII. XIII. XIV. XV. XVI. ct ceterarum multas partes ab Iuvenale abiudicavit.

 

